<!DOCTYPE html>
<html lang="en">
<head>
    <meta charset="UTF-8">
    <title>Nemzeti Dal</title>
    <link rel="stylesheet" href="style.css">
</head>
<body>
<img src="kep.jpg" alt="">
<br>
<strong>Petőfi Sándor: Nemzeti dal</strong><br>
<br>Talpra magyar, hí a haza!<br>
Itt az idő, most vagy soha!<br>
Rabok legyünk vagy szabadok?<br>
Ez a kérdés, válasszatok! –<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>Rabok voltunk mostanáig,<br>
Kárhozottak ősapáink,<br>
Kik szabadon éltek-haltak,<br>
Szolgaföldben nem nyughatnak.<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>Sehonnai bitang ember,<br>
Ki most, ha kell, halni nem mer,<br>
Kinek drágább rongy élete,<br>
Mint a haza becsülete.<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>Fényesebb a láncnál a kard,<br>
Jobban ékesíti a kart,<br>
És mi mégis láncot hordtunk!<br>
Ide veled, régi kardunk!<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>A magyar név megint szép lesz,<br>
Méltó régi nagy hiréhez;<br>
Mit rákentek a századok,<br>
Lemossuk a gyalázatot!<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>Hol sírjaink domborulnak,<br>
Unokáink leborulnak,<br>
És áldó imádság mellett<br>
Mondják el szent neveinket.<br>
A magyarok istenére<br>
Esküszünk,<br>
Esküszünk, hogy rabok tovább<br>
Nem leszünk!<br>
<br>

<i>(Pest, 1848. március 13.)</i>
</body>
</html>
